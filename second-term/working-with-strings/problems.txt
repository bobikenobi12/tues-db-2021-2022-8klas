Символните низове в C представляват масиви от символи, които завършват с терминираща нула (‘\0’). От входа те могат да се четат с помощта на функцията scanf(‘&s’, strptr) или посредством функцията “gets”. Scanf функцията чете докато не срещне празно пространство затова тя не може да чете всички символни низове (тези, които съдържат разстояние).  Gets функцията чете докато не срещне нов ред или край на файла. 
 

Задачи:
1. Съставете програма, която да приема символен низ от стандартния вход и да го принтира символ по символ, като всеки символ трябва да се отпечатва на нов ред. Входния низ може да съдържа празни пространства (spaces).
2. Съставете програма, която намира най-големия елемент в масив от 10 елемента.
3. Съставете програма, която приема символен низ от входа и извежда на екрана колко е най-дългото повторение от еднакви съседни символи в него. Например за вход = “aaabbcc” на екрана трябва да се изведе 3, за вход = “abcdf” на екрана трябва да се изведе 1. За вход “abccccc” на екрана трябва да се изведе 5.
4. Направете програма, която извежда на екрана, колко пъти се среща даден символ в символен низ въведен от потребителя. Информацията за всеки символ да се принтира на нов ред. Пример aaabbc => a = 3, b = 2, c = 1
5. Направете програма, която да извежда на екрана, коя е последната позиция, на която се среща даден символ от символен низ зададен от потребителя. Информацията за всеки символ да се принтира на нов ред. Пример аааbbc => a = 2, b = 4, c = 5